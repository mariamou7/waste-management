# waste-management
This project is the participation of the Stamatiou Foundation - CoderDojo Rhodes, in the 4th Panhellenic Open Technologies Competition in the education of the ELLAK group, in the category of High Schools.

<p align="center">
<img src="https://user-images.githubusercontent.com/28193137/166155369-b5f00b03-67f6-472f-b2cd-b184261acdf1.png" />
</p>

Το logo αυτό δημιουργήθηκε μέσω του open source εργαλείου [Canva](https://www.canva.com/).

## Περιγραφή στα Ελληνικά

### Μελέτη υπάρχουσας κατάστασης - Ορισμός προβλήματος και ανάγκης

Με αφορμή τη **συσσώρευση σκουπιδιών γύρω από τους κάδους** και τον **μεγάλο όγκο απορριμμάτων** που πετιούνται κάθε μέρα, σκεφτήκαμε να δημιουργήσουμε έναν έξυπνο κάδο, ο οποίος θα έχει τις ακόλουθες λειτουργίες.

Αρχικά, για να ανοίξει ο κάθε πολίτης θα πρέπει να έχει ένα QR code, με το οποίο θα κατεβάζει μια εφαρμογή. Με τη βοήθεια **αισθητήρα υπερύθρων** αναγνωρίζει πότε κάποιος πλησιάζει, ώστε αν έχει την εφαρμογή και είναι εγγεγραμμένος χρήστης της, να **ανοίξει το καπάκι αυτόματα**. Καθώς ο πολίτης απομακρύνεται, ο κάδος **κλείνει** μόνος του, αυτόματα.

Για να ενθαρρύνουμε τους ανθρώπους να χρησιμοποιούν τους κάδους αυτούς και έτσι να μειώνουν τα απορρίμματά τους θα υπάρχει ένα **σύστημα επιβράβευσης** μέσω της εφαρμογής που φτιάξαμε. Όσο λιγότερα σκουπίδια πετάει κάποιος στον κάδο μας, τόσους περισσότερους πόντους θα παίρνει. Όταν συγκεντρώσει ένα συγκεκριμένο ποσό από πόντους, θα μπορεί να τους εξαργυρώσει και να κερδίσει κάποιο δώρο.

Τέλος, η ενέργεια που θα καταναλώνει θα είναι από το **φωτοβολταϊκό πάνελ** που διαθέτει και τις ημέρες που δεν υπάρχει ήλιος θα χρησιμοποιεί επαναφορτιζόμενες μπαταρίες.

Αξίζει να σημειωθεί, ότι το σύστημά μας **μετράει τις σακούλες** με έναν αισθητήρα **υπέρυθρων**. Πήραμε αυτή την απόφαση, επειδή οι αισθητήρες που μετράνε το βάρος είναι αρκετά δυσεύρετοι. Έτσι, αναγκαστήκαμε να σκεφτούμε out of the box. Έτσι, κάθε φορά που περνάει μια σακούλα από το πάνω μέρος του κάδου, ο μετρητής που έχουμε αυξάνεται, όπως μπορείτε να δείτε και στον αλγόριθμό μας.

![20220613_173313new](https://user-images.githubusercontent.com/28193137/173515617-a2d5ec53-6117-4f72-91f5-ad8621ff0209.jpg)

Το project αυτό είναι μια πρωτότυπη ιδέα, η οποία έχει ερευνηθεί, σχεδιαστεί και υλοποιηθεί από την ομάδα μας.

### Μελλοντικά σχέδια

Σίγουρα το πρότζεκτ μας, όπως και κάθε πρότζεκτ άλλωστε, έχει περιθώρια βελτίωσης. Επόμενο βήμα για το σύστημα που έχουμε φτιάξει θα ήταν να δημιουργήσουμε μια **βάση δεδομένων** για να δέχεται περισσότερους χρήστες και όχι έναν πιλοτικό χρήστη που έχει τώρα. Επίσης, θα ήταν ωραίο να επεκτείνουμε την εφαρμογή μας και εμφανίζει στους **οδηγούς των απορριμματοφόρων** ποιοι κάδοι χρειάζονται **άδειασμα**. Επιπλέον, θα μπορούσε να υπολογίζει το **βέλτιστο δρομολόγιο** για τα απορριμματοφόρα. Τέλος, θα μπορούσαν οι δήμοι να καταργήσουν τους κλασικούς κάδους και να τους αντικαταστήσουν με τους δικούς μας, για να υιοθετηθεί ένα σύστημα που ακολουθείται σε πολλές χώρες του εξωτερικού, κατά το οποίο ο κάδος θα μετράει πόσες σακούλες σκουπιδιών έχει προσθέσει ο πολίτης για να βάλει ανάλογο **φόρο**. Έτσι, ο κάθε πολίτης θα σκεφτόταν διπλά τι θα πετάξει και θα αυξανόταν η ανακύκλωση.

### Δυσκολίες που αντιμετωπίσαμε

Το πρότζεκτ πραγματοποιήθηκε κατά τη διάρκεια του covid-19, οπότε ήμασταν αναγκασμένοι να κάνουμε πολλά μαθήματα εξ αποστάσεως, τα οποία φυσικά δε συγκρίνονται με τα δια ζώσης. Επειδή ήμασταν μια ομάδα τριών ατόμων, οι απαιτήσεις ήταν αυξημένες για τον καθένα μας και κάποιες φορές "πνιγόμασταν" σε μια εκτενή λίστα υποχρεώσεων. Ακόμη, παρόλο που είχαμε γνώσεις προγραμματισμού, η φετινή εμπειρία ήταν μια πρόκληση, γιατί χρησιμοποιήσαμε εξαρτήματα αυξημένης δυσκολίας.

### Η ομάδα μας

- Όνομα ομάδας/έργου: Smart ecogarbage bins
- Όνομα φορέα: Κοινωφελές Ίδρυμα Υποτροφιών Ρόδου Εμμανουήλ Χριστ. Σταματίου & Μαίρης Σταματίου

Η ομάδα αποτελείται (αλφαβητικά) από τους/τις:
- Κατερίνα Τσιρίμπη (Α' Λυκείου)
- Μιχάλη Γρίβα (Α' Λυκείου)
- Σταματία Χατζή (Α' Λυκείου)

Η καθοδήγηση έγινε από τις:
- Μαρία-Αναστασία Μουστάκα
- Αγγελική Νικολάου

![image](https://user-images.githubusercontent.com/28193137/173515358-6e31f0a9-5e34-44fc-9f78-af29c9ea40db.png)
